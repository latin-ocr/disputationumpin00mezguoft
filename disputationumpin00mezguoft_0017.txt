11

 

utitur, τέ quater. Saepius conjungit voce δέ (sexies decies), sed eadem e. gr. in Pythio VIII
vicies ter utitur, Ol. I vicies sexies, P. Ι vicies quinquies, P. II duodetricies. Novies non
conjungitur, sed idem invenitur 0. gr. P. VIII octies, Ol. IV quater, J. VI quinquies, Ol. I
novies, P. I vicies semel, P. II duodecies. Quo jam evanuerunt criminationes, imo calumniae
istae? Quas diluere quum minimi laboris fuerit, jam confidentius transeo ad refellendam
alteram accusationem.

Improbas enim, vir doctissime, structuram quoque et orci'incm sententiarum nec non
singulas partes male inter se cohaerere contendis. Quid? num ignoras Pindarum solere
carmina sua ita texere, ut interdum filum intermittat et ad aliam rem transeat, donec
suo loco intermissum filum recipiat et rem absolvat? Interdum vero tenor et series sen-
tentiarum 11011 poetae consilio, sed mali interpretis culpa interrumpitur, ut cum Schmidtius
poetam splendidissimo exordio sacto subito ad aliam rem transire putat. Non enim ita
res se habet, ut v. 4 intermissa oratione novum initium capiat poeta interrogans: „Quid
canam ad rem aptum? Sed Pytho me vocat etc.“ Imo res quam optime cohaerent. Nam

Ὀλβία Λακεδαίμων· μάκαιρα Θεσσαλία (v. 1) non vocativus est, sed, id quod Schmidtius γ

postea*) ipse scribit, nominativus. Per analogiam enim ita concluditur: Beata est Lace-
daemon, quod Heraclidae ibi imperant; Heraclidae autem in Thessalia quoque imperant3
quamobrem Thessalia et ipsa beata est. Poeta vero suo more ita loquitur. ut cum Lace-
daemonis felicitate a nullo dubitata comparet similem Thessalorum felicem conditionem,
quippe quibus eadem‘ Heraclidarum stirps regia imperet. Jam vero non, ut Schmidtius
putat, filum orationis abrumpitur, ut Thessalia universa laudata poeta interroget, quid hoc
tempore carmini suo laudatorio aptissimum sit? hoc enim somniantis, non lyrici poetae
esset. Imo, sive cum Hartungio κατά καιρόν, 31νο 011111 optimis codicibus παρὰ καιρόν legis,
utique cum Heynio, id quod scholia quoque tuentur, post τί signo interrogationis distin-
guendum. Oratio enim ita procedit: Lacedaemonis et Thessaliae similis felicitas est. Quid?
num quid praeter rem jacto? imo, veram esse laudem docet haec victoria Pythica Hippocleae
in urbe Thessalica a principibus et regibus celebrata. Jam omnia quadrant. — Schmidtius
autem alio quoque loco nexum sententiarum interruptum esse contendit: v, 51—54. Qui
quamquam 11011 ignorat, Pindari hanc esse consuetudinem, ut interdum salientis modo subito
ad aliam rem, diversissimam se convertat, (cf. Ol. 6, 22. P. l, 58. P. 4, 247. P. 11, 38.
N. 3, 26. N. 5, 16. N. 4, 33) tamen putat hoc loco id ferendum non esse duabus
de causis. Nam aliis locis poetam certis quibusdam rationibus adduci, ut inchoatam
rem abrumpat, hoc vero loco rem ad finem deductam esse. Ain tu? Quid? fabula ad
finem perducta est? res igitur finita est3 jamque ad aliam rem transeundi occasio datur. —
Speciosior altera Schmidtii vituperatio hujus loci est, quum dicit puerilem tironis conditionem
olere, quod cum laetitia quadum artem generis lyrici jactet, quam modo a magistris
Apollodoro et Agathocle traditam acceperit. Quod ingeniosius quam verius detexisti,

*) p. 62 anm. 2.

