3

quentissimus testis atque interpres. In hoc uno haerebam, tot tamque eruditos et eos
sagacissimos homines, qui ante Schmidtium vati Thebano operam dederant, nihil eorum
invenisse, eos omnes operam atque oleum perdidisse. J am cupidus ejus rei causam indagandi
quaerebam, quibusnam fundamentis haec nova interpretatio niteretur, quibus ex fontibus
novissimus interpres sapientiam suam hausisset. Eheu! quam gravem malae curiositatis
poenam dedi! Vix enim extremis digitis attigeram artificiosum illud aedificium, vix
perscrutandi causa unum lapidem de suo loco moveram, quum labi omnia coeperunt, labi
et corruere. Imo evanuerunt subito speciosa illa simulacra somnii instar, somnia scilicet
poetae, jucunda illa quidem visu atque auditu, quae veri similitudinem quandam prae se
ferrent, sed re vera inania atque vana, quae firmo fundamento carerent. Ut mittam
imaginem, postquam uno loco animadverti, interpretem Bonnensem, ut difficultates tolleret,
ab optimis illis et fide dignissimis veteribus interpretibus ad mera commenta et inventa
confugere, jam aliis quoque locis diffidere coepi, ut nihil pro certo haberem, nisi quod aut
testium fide dignorum auctoritate firmatum esset aut verba poetae ipsa flagitarent. Quo
factum est, ut libro Schmidtiano iterum atque iterum perlecto et examinato neque Karajano
possim assentiri Schmidtio laudem cautissimi interpretis tribuenti neque Kaysero suadenti
iis omnibus, qui in interiorem cum magno ‘poeta familiaritatem intrare velint, ut ad
Schmidtii lucubrationes quam maxime animos advertant. Imo, quicunque Pindarum qualis
est cognoscere volunt, eos non possum non monere, ut Sclemidtium caveant, qui etsi
plurima sagacissime indagavit, multa melius quam priores intellexit, nonnullis carminibus
explicandis eximia cum laude operam navavit, tamen saepissime incerta pro certis posuit.
Nam et ingenio suo nimium fidens poetae potius quam interpretis munere fungitur et
neglecto maximo et temporum et morum discrimine, quod inter nostrates et veteres interest,
Pindarum non aliter interpretatur, ac si Goethium ant nostrorum poetarum aliquem
explicaret. Ut rem paucis absolvam, post Triclinium nemo iu Pindaro interpretando neque
audacius neque infelicius versatus est quam Leopoldzcs Schmidtius.

Ne vero menda-cia J‘actare videar, jam maximos Schmidtii errores enarrabo et ita
refellam, ut simul perspici possit, quam perversa et incerta interpretandi ratione ipse utatur.

Atque primum quidem errat, quum veteres poetas lyricos ad normam nostratium
revocat3

errat deinde, quum negat, omnia Pindari epinicia a primo usque ad ultimum
eadem artis praecepta sequi et eandem sentiendi cogitandique rationem referre3

errat denique, quum tres statuit artis Pindaricae aetates.

Schmidtio non adversaremur, si isto libro nihil aliud docere vellet, quam ne veteres
quidem poetas inde ab incunabulis quasi divino quodam spiritu afflatos summam artis suae
praestantiam possedisse. Imo, nostrorum hominum similes ignorabant, discebant, conabantur,
errabant, errores emendabant, ab inferioribus gradibus artis et sapientiae ad superiores
escendebant. Sed hoc humanum est, non Pindaricum. Neque Schmidtius hoc dicere vult3

putat potius, iis quae supersunt carminibus, quae usque adhuc ad unum omnia, etsi non
1 *

