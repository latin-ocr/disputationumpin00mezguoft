8

illorum, ut in verba magistrorum temere jurent. Hoc in Pindarum cadere et ipsum. Quum
enim inter optimates Thebanorum viveret, ei persuasum fuisse, optimam rei publicae formam
eam esse judicandam, ubi penes principes summa rerum esset, plebe obedire coacta. Quam
opinionem eum indicare in Pythio decimo, quod mirum quantum distet a Pythio II,
maturum· corroborati et vitae vicissitudinibus edocti poetae judicium referente. Ad quae
respondendum, quae jam snpra admonuimus, Schmidtium mores antiquitatis penitus
ignorare. Aliter certe locutus esset, si legum Atheniensium memor fuisset, secundum quas
adolescentibus vicenariis ,111 concionem populi intrare licuit. Multo enim maturius quam
hodie veteres officia publica obire et rem publicam capessere solebant. Quodsi poeta in
carmine Pythio X. optimatium consilia probat, non alienas opiniones sequitur, sed 3113111
sententiam indicat. Neque ea repugnant, quae posterioribus temporibus de re publica
dixit. quum ab optimatium partibus semper staret. Sed in verbis ejus interpretandis duae
res observandae sunt: Nam non eadem res est, utrum apud gentiles aut amicos Thessalicos
dicat, an apud Hieronem tyrannum potentissimum. Alterum vero non minoris momenti
est: Quis est, quin sciat, quantam inter Graecos bella Medica et rerum et opinionum
mutationem fecerint? Dorienses enim et Jones quum ante bellum cum Persis gestum
admodum raro« commercio inter se conjuncti essent, sibi invicem obtrectantes alteri alteros
minus aeque et juste judicabant. Abhorrebant enim Doriensium animi ad principatum
nobilissimarum gentium assuefacti ab Jonum populari civitate, novarum rerum cupidissima3
his minime probabatur illorum fastidium et- parcus liberalium artium cultus. At 111 com-
mune periculum a Persis vocati quum in nobilissimis pugnis et virtutem et sanguinem
commiscuissent, mutua admiratione affecti alteri alterorum virtutes non poterant non
agnoscere. In quo cui non in mentem veniat similis Germanorum conditio, quorum
septentrionales et meridionales gentes cum summo universae patriae damno per tot lustra
iniquissima aemulatione et invidia distentae injustas invicem criminationes et accusationes
jactabant, donec bellica tonitrua utrosque in campos Alsaticos ad communem patriam
defendendam vocabant. Jam insignia illa eximiae fortitudinis virtutisque documenta ab
utrisque edita eos aequiores et justiores aemulorum judices reddidit. Eandem ‘autem vim
111 Graecos Medica bella exercebant. Quodsi Pindarus quoque post pugnam Plataeensem
saniore et modestiore judicio utitur, id ad rerum publicarum mutationem, 11011 ad aetatem
poetae revocandum est.

Metromm usu carmina primae aetati attributa minime a reliquis differunt. Ad-
hibentur enim eadem duo illa metrorum genera, quibus Pindarus maxime delectabatur.
Nam P. X‚·V1, VII, Ol. XI logaoedo-choriambico metro scripta sunt, P. XII. Ol. X. N. V.
dactylo-epitritis continentur.. Quibus summae artis et praestantiae laudem cum alii viri
docti tribuerunt, tum ne Schmidtius quidem prorsus denegare 3113113 est, qui ipse fateri
cogitur, rationem et artem metrorum omnino in P. X eandem esse quam in posterioribus
carminibus, quamquam id adolescentiae indicium invenisse sibi videtur, quod longa arsis non
dissolvatur. Nimirum argumentum carminis ipsum repugnabat solutionibus. Si vero idem

 

