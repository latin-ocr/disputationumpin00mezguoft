:33

σχεῖν (Ρ. 3, 89). Illud triste factum ad necem Phoci, cui fratres gymnicam laudem invide-
bant, referendum esse nemo audientium ignoravit.

Sed quorsum haec narrantur? Tres Aeaci filios pro Aeginae salute una mente
preces facientes comparandos esse cum adolescentibus Psalychidis, qui splendidissimae victorias
aut reportaverunt aut meditabantur, non nego. Imo haec ipsa victoria, cujus nuntius tot
lintribus et naviculis in omnes Graeciae partes efferebatur, docebat preces auditas esse.
Aegina enim et εὕανὸρος sacta est et ναυσίκλυτος. Id vero nunquam Dissenio credam,
caedem Phoci a poeta ideo tecte significari, ut fratres victores, victoriarum cupidissimos,
a mala aemulatione deterreat, ne dissidium gravius existat unquam turbetve fortunam
eorum, qui ambo ad gloriam nati sint. Melius Rauchensteinius dicit, poetam indicare
voluisse, quid causae fuisset, cur Aeacidarum nemo perpetrato illo facinore in Aegina com-
moratus esset, eos enim communem Graecorum morem secutos peccatum exilio expiasse,
alterum in Salaminia insula, alterum in Thessalia. Idem hanc alteram addit causam, hac
fabula poetam sibi transitum paravisse ad illam felicitatis Pelei narrationem, qua juvenes
Aegineticos ad similem castitatem et pietatem excitare voluerit. Praeclare quidem utrumque
vir venerandus dixit, sed rem non universam expedivit. Nam ut Peleum juvenibus imi—
tandum proponeret et felicitatem ejus laudaret, non opus erat illa tristi memoria3 emi-
gratio vero Aeacidarum ex patria insula unius curiositatis causa narrari non debuit. Haud
scio an gravior causa poetam moverit. Quae qualis fuerit videbimus, si alteram fabulae
partem accuratius inspexerimus. Ea enim magis etiam ad rem ipsam accedit, quippe qua
nobis poeta revelaverit, cui rei Aeginetae debeant, quod in suam insulam summa deorum
gratia, tot victoriis probata, redundet. Aegina nimirum antiquitus φίλα ξένων ἄρουρα fuit
(v.8). Veritus enim Jovem hospitii jus tuentem (ξεινίου πατρός χόλον δείσας v. 33) Peleus
recusavit Hippolytae illecebras. Cujus pietatis tantum praemium tulit, ut vel Neptunus,
qui ob caedem Phoci, filii marinae deae, imprimis irascebatur, cum eo in gratiam rediret.
Tantum igitur valet innata virtus. Hanc summam esse fabulae ipsius, jam inde perspici
potest, quod Pindarus suo more id indicavit, ad ipsum finem fabulae sententiam generalem
adjungens: πότμος δὲ κρίνει συγγενής ἔργων περὶ πάντων (v. 40). Jam alia quoque res
dilucidior fit. Eadem virtus innata est Euthymeni Pytheae The-mistio. Quid mirum, quod
ubicunque ad certamina sese accingunt, victores evadunt? Sunt enim Aeacidarum posteri;
quorum mores quum et ipsi referant, iis Juppiter praeses Nemeorum, Neptunus Isthmiorum
ludorum eandam quam Peleo gratiam concedunt. Quin Apollo quoque, qui in solemnibus
Pelei nuptialibus chorum duxit, iis favet, Pytheae in ludis ipsi sacris victoriam concedens.
Recte vero Rauchensteinius judicat, ideo fabulam usque ad ludos Isthmicos deduci, quod
verisimile sit, victorem et ejus fratrem jam Isthmia adire in animo habuisse3 quamobrem
eos poetam adhortari, ne de studio desistant, quum Neptunus, qui Peleo adeo faverit, iis
quoque procul dubio victoriam tributurus sit, sicut et navigationem Aeginae auxerit.

Haec si recte exposuimus, non est, quod queramur de turbato sententiarum ordine,
quamquam libenter concedo nondum omnia enucleata esse, imo uni loco, qui quidem ad

,ι

O

