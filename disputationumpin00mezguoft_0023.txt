17

culum esse dicit Thrasybulum ideo cum Antilocho comparari, quod „eadem qua pater equos
moderandi ratione“ usus sit, caveat, ne ipse ista sua interpretatione risum legentium excitet.
Verba enim v. 44 τῶν νῦν δὲ καὶ Θρασύβουλος πατρῴαν μάλιστα πρός στάθμαν ἔβα minime
ad rationem patris equos moderandi, sed ad summam omnino patris et patrui virtutem
pertinere, docent verba v. 46 πάτρῳ τ’ ἐπερχόμενος ἀγλαΐαν ἅπασαν. Xenocrates autem et
Thero, Thrasybuli pater et patruus⁷ clarissimi viri erant et suo jure non a Pindaro solo
laudati; quid quod Theroni mortuo a civibus gratissimis vel heroum honores concessi sunt.
Ceterum comparationem Thrasybuli aurigae munere pro patre fungentis cum Antilocho
patrem cum capitis periculo defendente non prorsus absonam esse, is facile fatebitur, qui
memoria tenet, quae poeta plurimis locis de laboribus et periculis certaminum curulium
dicit (cf. P. 5, 32—34. 49—53.)

Sed Schmidtio non solum fabula ipsa carmini intexta displicet, sed etiam cum
reliquo carmine male cohaerere videtur. Narratas enim res mythicas adeo non congruere
cum rebus humanis, ut poeta ipse identidem (v. 28, 40, 43) velut consulto differentiam
temporum indicet. Id juvenilis poetae esse indicium, quippe quum Pindarus aetate pro-
vectior fabulis docere soleat, quam arcte illa tempora cum his cohaereant. Id si Schmidtius
de aliis quibusdam carminibus et iis quidem ad maturiorem poetae aetatem pertinentibus
dixisset, fortasse assentiri possemus3 in hoc certe carmen ista accusatio non cadit. Mira
enim quadam vi et dexteritate hoc ipso carmine Pindarus demonstrat, quamvis ingenti
spatio haec tempora ab heroibus disjuncta sint, tamen utrorumque eandem esse rationem,
easdem legeS, easdem virtutes. Chironis enim illud praeceptum Achilli traditum, ab Anti-
locho observatum Thrasybulum et ipsum tenet. Eaedem laudes, quibus ob officium patri
periclitanti praestitum aequales filium Nestoris extulerunt, hoc ipso tempore a sociis filio
Xenocratis tribuuntur. Mittamus igitur haec; videamus potius, num veriora sint, quae
Schmidtius de oratione et narrandi yenerc dicit. Oratio, inquit, fabulae jejuna est, narratio
languida et frigida, neque commodam et dulcem epici poetae ubertatem prae se ferens
neque lyrici ingeniosam audaciam et vim. Itane? Vix crediderim, idque eo minus, quod
criticus ille importunissimus ipse fateri cogitur, in ceteris carminis partibus poetam jam
eadem qua maturiore aetate dicendi ratione uti, eodem ambitu et circuitu verborum,
narrandi genere eodem laeto et vivido. Atque eo magis viro docto obloquor, quod in
carmine Pythico X interpretando contrarium dixit. Ibi enim fabulam summa praestantia
et venustate narratam esse censet, hic ceteras carminis partes. Id ipsum debebat Schmidtium
docere, se nimio novandarum rerum amore deceptum utrumque carmen male interpretatum
esse. Pindarus enim, qui in carmine P. X fabulam praestantissimo ornatu induit, fabulam
de Antilochi morte intextam et ipsam uberrime narrare poterat. Idem vero, qui ceteris
hujus carminis partibus tant-am dulcedinem et suavitatem offudit, si voluisset, idem facere
potuit in carmine Pythio X. Quodsi aliam viam ingressus est, suo certe id jure fecit.
Neque difficile est detectu, cur narrationem ita instituerit. Primis enim et postremis

versibus carminis P. VI tantus calor inest, quod intima familiaritate cum Thrasybulo
3

