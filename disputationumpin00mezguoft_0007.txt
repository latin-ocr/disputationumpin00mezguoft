Disputationum Pindaricarum pars altera, Schmidtiana continens.

——oooess

Abhinc undecim annos Leopoldus Schmidtius amplum et copiosum librum de
Pindari vita et carminibus coiism·ipsit,*) quo novam interpretandi poetae viam institit: ad
lyricorum enim poetarum carmina maximam vim habere et vitae aetatem et rerum statum
atque conditionem, quibus animus poetae adeo moveatur atque commutetur, ut interdum
difficile sit sibi persuadere varia cujusque carmina ab uno eodemque auctore proiecta esse.
Id in Goethium nostrum cadere neminem non concedere, de Pindaro dubitari. Neque
tamen verisimile esse, poetas lyricos Graecos illa lege, quae totum genus lyricum teneat
atque regat, exemtos fuisse. Atque reliquorum quidem pauciora carmina superesse, quam
ut plane dignoscere possis, quomodo ars eorum paulatim aucta, sentiendi cogitandique ratio
mutata sit3 Pindari vero carminum tantam copiam ex omnibus vitae aetatibus usque ad
nostra tempora fortunae favore conservatam esse, ut 'qui attento ea animo legat facile
intelligere possit, a quibus initiis ad quantam praestantiam poeta progressus sit. Multum
enim inter se singula carmina differre. Id omnes usque adhuc interpretes Pindari fugisse
mirum non esse, quippe quum perversa quadum et obsoleta historiae tractandae ratione
ducti et decepti in judicandis singulis rebus a rerum scriptoribus traditis aetatum modo
et gentium rationem habere consueverint, non singulorum hominum, ingeniis et studiis
usquequaque diversorum. Aliam igitur interpretationis rationem adhibendam esse.

Quamobrem Schmidtius narrata poetae vita singula carmina servato temporum
quo quodque scriptum est ordine ita pertractat, ut doceat, prima carmina vitiis et
erroribus tironis inexercitati libera, non esse, paulatim crescere artem poetae, qui ab anno
aetatis quadragesimo usque ad sexagesimum praestantissima illa carmina fecerit, quibus
primum inter lyricos locum obtinuerit, postrema vero carmina, quae olympiadi LXXX et
LXXXI attribuenda sint, languescente vi poetica senectutis indicia prodere, ab interpretibus
prioribus non satis detecta. Tres igitur aetates distinguendas esse: adolescentiS, florentis,
senescentis poetae. Atque sua cuique aetati propria esse3 nam et metrorum usu et

ἤιε) ἓβίηδατέ &ben unb ffiicbtung, burgessesst non Qeopoffi &bmibt 'ffinnm hei athomi) ffltutcuss. 1862.

8⁰. 532 6.
1

