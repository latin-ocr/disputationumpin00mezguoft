4

singula quaeque omnibus vitiis libera sunt, hominum doctorum laude florebant, satis dilucide
patefieri, quibus vitiis et erroribus adolescentulus Pindarus laboraverit, quam viam artis
excolendae ingressus sit, quomodo paulatim a summa virilis aetatis praestantia ad senec-
tutis infirmitatem delapsus sit. Atque plurima nimirum mala in primo omnium carmine,
quod Pindarus vicenarius fecit, Pythio decimo dico, detexisse sibi videtur. In quo carmine,
licet nonnulla invenias vestigia juventutiS, tamen jam eadem poetae perfectio et praestantia
apparet, quae in posterioribus carminibus. Non enim discipuli sunt ista rudimenta, sed
artificia magistri spectata, quae diebus deorum festis cum magnifico apparatu instructa pro
corona civium celebrarentur et canerentur. si vero adolescentuli alios fuisse mores putas,
alios viri adulti, si aliam de diis opinionem, aliud rei publicae administrandae consilium,
non minus erras, Leopolde. Mitte Goethium, mitte Schillerum, mitte poetarum aevi nostri
ingeniosorum errores juveniles3 11011 iste quidem veterum mos erat. Audi Winkelmannium
nostrum, haud levem rerum Graecarum existimatorem, cujus haec sunt verba: „Qie (Sjriecben
in ihrer heften sseit maren benfeube Qeien, melche 20 nub mehr &obre icbou gebac‘bt hatten, ebe
mir inssgemeiu ctus} 1111ss {erst 311 benten (111111119111, 111ιὸ bie ben (551111 111 ieiuem griissten &enen
non ber ffltunterfflt bes mttere unta-itum, belcbdftigten, menter bei unffi, bis er ubltimmt, unebeI
gentil-31⁴1 1nitb.‘¹ Pueri enim imbuti deorum patriorum pietate, patriae amore, legum reverentia
mores patrum referebant, exempla imitabantur. Quorum educatio quum ita institueretur,
ut boni cives evaderent, multo maturius quam nos solemus idonei facti sunt, qui ad rem
publicam accederent et legum institutorumque rei publicae vindices et tutores fierent. Nihil
enim magis abhorrebat a consuetudine veterum Graecorum, quam illa effrenata singulorum
licentia, qua quis communi salute neglecta mores a majoribus traditos contemnit, leges et
instituta rei publicae violat, suo genio indulget. Pindari quidem et Aeschyli saeculum alios
homines tulit. Sicut enim puerorum lascivia legum et patrum auctoritate luxuriare pro-
hibebatur, ita cives ipsi se rei publicae submittebant. Neque libertate concessa ita ute-
bantur, ut consilia instituendae vitae a ceteris separarent, neque honori aut laudi erat, id
quod hoc saeculum fert, singularia quaedam appetere aut majora atque altiora quam ceteri
cogitare. Quae regula adeo omnes tenebat, ut ne virtutum quidem eximiarum laudem
singulis tribuere solerent, sed toti civitati. Quis enim est Marathoniae aetatis non prorsus
ignarus, quin sciat, quam arcto vinculo singuli cives cum populo suo conjuncti fuerint?
Quis est, quin meminerit illius praemii, quo Miltiades ob victoriam de Persis reportatam
affectus sit? Nonne inde luce clarius apparet, non unius virtuti, sed omnium civium forti-¹
tudini victoriam deberi? Quid de Pausania dicam, cujus nomen ex tripode illo aureo
exsculpendum curaverunt Graeci? Sed ne dicas, haec nihil ad rem, utpote quae non tam
universi populi potestatem in singulorum mores indicent, quam libertatis cupiditatem et
aemulationem, transeo ad tragoediam Graecorum, qua tamquam in speculo mores civitatis
depingi nemo negat. Quodsi trium magnorum tragicorum fabulas inter se comparaveris,
ex ea quae inter chorum et personas fabulae intercedit ratione cognoscere potes, quae
quaque aetate populi universi et singulorum civium fuerit ratio et conjunctio. Atque in

