13

sandi et obtrectandi cupidi videamur esse, ante omnia concedimus, Pindarum, qua erat
ingenii excelsitate et animi pietate, procul dubio nexum et cohaerentiam rerum divinarum
et humanarum melius quam alios poetas perspexisse et carminibus prodidisse nobis et ipsis
persuasum esse. Quae vero priorum poetarum lyricorum de fabulis intexendis lex atque
regula fuerit, id cum alii ignorant, tum Schmidtius quantocunque est ingenio, quippe quum
exempla ad comparandos poetas idonea temp0rum injuria nobis ablata sint. Id quidem jam
supra demonstravisse nobis videmur, Pindarum versu 54 de magistrorum ratione nihil
tradere. Ut deinde de miraculis pauca addamus, tantum abest, ut audeamus negare, Pin-
darum rebus divinis et mythicis quam maxime delectatum esse, ut eos Pindarum minime
cognitum habere censeamus, qui hoc ejus studio et amore rerum mirabilium aliquo-
modo offenduntur. Ut enim v. 48 dicit ἐμοὶ δὲ θαυμάσαι θεῶν τελεσάντων οὐδέν ποτε
φαίνεται ἔμμεν ἄπιστον, sic plurimis locis deorum infinitam esse potestatem praedicat: cf.
e. gr. ἦ θαυματὰ πολλοὶ Ol. 1, 28, τελεῖ δὲ θεῶν δύναμις καὶ τάν παρ’ ὅρκον καὶ-παρα ἐλπίδα
κούφαν κτίσιν Ol. 13, 83. Carmina vero ejus scatent miraculis, in quibus narrandis poeta
tanta cum laetitia versatur, ut difficile sit intellectu, quid Schmidtium permoverit, ut dicat -
poetam hoc Persei cum Hyperboreis commercium narrantem solito magis laetatum esse.
An quo differt haec narratio ab suavi illa fabula de Troicorum murorum exstructione, quae
Ol. VIII. narratur? aut Jami ortu Ol. VI‘? aut Rhodiis Ol. VII? aut Herculis primo
facinore forti N. I? Hoc quidem vix quisquam Schmidtio credat, adolescentulum poetam
in fabulis narrandis maj0rem quam maturiore aetate amorem rerum mirabilium indicasse.

Num forte minus a vero aberrat vir doctissimus, quum dicit fabularum 011111 rebus
ipsis conjungendarum rationem 011111 crescente aetate poetae mutatam esse, ita quidem, ut
prima aetate quibus differant inter se, posteriore quibus similes sint doceat? Ne id quidem
verum. Sed quum de hac re alio loco fusius (lisputave1·im,*) brevis ero, summam rerum
repetens: Ut in omnibus aliis carminibus, ita in hoc quoque summam hominum felicitatem
poeta ita laudat, ut ostendat quidem, quam prope ad beatam deorum aut heroum condi-
tionem accedat, sed silentio non praetereat, hominum statum atque naturam diis inferiorem
esse. Quodsi poeta admonitus, ut Hippocleam Thessalum redeuntem Delphis lauro redi-
mitum carmine praedicaret, magnifici apparatus recordabatur, quo principes Thessaliae
epulas festas celebrare solebant, nonne fieri potuit, nt ejus memoriae occurreret beatitudo
Hyperboreorum aeterna felicitate fruentium, saltatione fidibus tibiis coronis epulis
gaudentium? Quid? quum laeta amicorum caterva Hippocleam periculoso et gravi certamine
feliciter peracto ab Apolline corona laurea donatum reducem comitabatur in patriam urbem,
tibiarum et fidium modis resonantem, sacrificia et epulas redolentem, nonne Persei debebat
poeta recordari a Minerva gravissimis certaminibus et laboribus peractis in Hyperboreorum
Apollinem celebrantium concilium introducti? Nonne quam maxime similis est utriusque
conditio? Quid hic absonum, quid rerum statui non optime conveniens? Quamquam libenter

*) l. l. p. 18.

